---
layout: post
title: 	"ABB DevDay 2011 - Podsumowanie"
date: 	2011-11-03 08:00:00
tags: [devday, conference, abb]
---
14 października 2011 roku w Hotelu Andel's w Krakowie odbyła się konferencja ABB Dev Day 2011, którą organizowałem wspólnie z [Rafałem](http://twitter.com/rafek).
Na oficjalnej stronie ISDC możecie przeczytać szczegółową [relację z wydarzenia](http://www.abb.pl/cawp/seitp202/926311f89e9ce125c125793000411540.aspx). Z kolei na naszym kanale YouTube znajduje się [film podsumowujący konferencję](http://www.youtube.com/watch?v=KAtOFLC0m48%C2%A0).

Odnotowaliśmy *dwustuosobową* frekwencję, co uważamy za sukces, biorąc pod uwagę, że wydarzenie to było organizowane po raz pierwszy.
Cieszymy się, że udało się dotrzeć do tak szerokiej społeczności programistycznej.

W ciągu całego dnia uczestnicy mieli okazję usłyszeć sześciu prelegentów, w tym dwóch spoza Polski.
Frekwencja na każdym z wykładów była podobna, co oznacza, że nawet na ostatniej prelekcji (po całym dniu wykładów) mieliśmy niemalże pełną salę.
Świadczy to według nas o wysokiej jakości prelekcji.

Potwierdzają to opinie, które otrzymaliśmy po konferencji.
Jeśli przytoczyć twittera, to konferencja otrzymała bardzo pozytywne komentarze zarówno od uczestników, jak i prelegentów:

  * [Rob Ashton](http://twitter.com/#!/RobAshton/statuses/124988990871965697)
  * [Michał Franc](http://twitter.com/#!/francmichal/statuses/124940071832002560)
  * [Szymon Pobiega] (http://twitter.com/#!/SzymonPobiega/statuses/125125188332425216)
  * [Paweł Brodziński] (http://twitter.com/#!/pawelbrodzinski/statuses/125279436567351296)
  * [Bartosz Różański] (http://twitter.com/#!/barozanski/statuses/125608423613136896)
  * [Filip Zawada] (http://twitter.com/#!/fzawada/statuses/125491047852810240)
  * [Marek Stój] (http://twitter.com/#!/MarekStoj/statuses/125176833137319936)
  * [Bartosz Różański] (http://twitter.com/#!/barozanski/statuses/125280217911668736)
  * [Paweł Madurski] (http://twitter.com/#!/PawelMadurski/statuses/125222134644609024)
  * [Tomasz Famulski] (http://twitter.com/#!/tomaszf/statuses/124957551887523840)
  * [Mateusz Sidorski] (http://twitter.com/#!/MattNomatter/statuses/124932322083610625)
 
Ciekawe podsumowania można znaleźć także na blogach:

  * [Szymona Pobiegi](http://simon-says-architecture.com/2011/10/20/abb-dev-day201)
  * [Pawła Brodzińskiego](http://blog.brodzinski.com/2011/10/visual-management.html)
  * [Joanny Lamch](http://jlfedra.blogspot.com/2011/10/abb-dev-day-2011.html)

Z rozmów bezpośrednich z uczestnikami z Łodzi, Warszawy, Gdańska, Wrocławia, czy Białegostoku odnieśliśmy wrażenie, że wszystkim podobała się idea tego typu konferencji, na którą jest w Polsce zapotrzebowanie.
Wyniki ankiet od uczestników mówią same za siebie:

Ankietę wypełniło 107 osób, z czego:

Konferencja jak najbardziej spełniła oczekiwania 87-iedmiu osób.
Spełniła oczekiwania do pewnego stopnia 19-stu osób.
Nie spełniła natomiast oczekiwań tylko jednej osoby.

**poziom merytoryczny konferencji**

  * 46 osób oceniło jako bardzo dobry
  * 55 osób oceniło jako dobry
  * 5 osób oceniło jako średni
  * 1 osoba oceniła bardzo nisko

Niemalże wszyscy respondenci poleciliby konferencję swoim znajomym (104 osoby - Tak, 3 - Może, 0 - Nie), a także przyjechaliby za rok (105 osób - Tak, 2 - Trudno powiedzieć, 0 - Nie).

Jesteśmy bardzo zadowoleni z niesamowicie dobrego odbioru konferencji przez społeczność programistyczną w Polsce!

Jeśli chodzi o prelegentów, to największe wrażenie na uczestnikach zrobił Tiberiu Covaci, który zebrał 92 zielone karteczki i 3 żółte (0 czerwonych).
Z bardzo pozytywnego przyjęcia swojego wystąpienia może cieszyć się także Paweł Brodziński, który zebrał 65 zielonych karteczek, 10 żółtych i 4 czerwone.
Wystąpienie naszego prelegenta z ABB - Michała Brzozowskiego było trzecią z kolei bardzo dobrze odebraną prelekcją (47 karteczek zielonych, 16 żółtych, 4 czerwone).

Wszystkie inne prelekcje również cieszyły się dużą sympatią (każdy z prelegentów dostawał zawsze największą liczbę głosów "zielonych", a liczba głosów "czerwonych" nigdy nie była dwucyfrowa).
Wykłady musiały stać zatem na wysokim poziomie.

Dziękujemy wszystkim uczestnikom za udział w konferencji, mamy nadzieję, że będą wspominali ten czas spędzony na **ABB Dev Day 2011** bardzo dobrze.

Pozdrawiamy i zapraszamy za rok!
Organizatorzy

Rafał Legiędź

Michał Śliwoń
